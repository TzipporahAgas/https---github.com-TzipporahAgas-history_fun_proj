{
    "shabbos": [
        {
            "period": "firstPeriod",
            "name": "דְּרוֹר יִקְרָא / דּוּנָשׁ\n",
            "song": "דְּרוֹר יִקְרָא לְבֶן עַם בַּת וִינַצָּרְכֶם כְּמוֹ בָבַת\nנְעִים שִׁמְכֶם וְלֹא יוּשְׁבַּת שְׁבוּ וְנוּחוֹ בְּיוֹם שַׁבָּת\nדְּרֹשׁ נָוִי וְאוּלָמִי וְאוֹת יֶשַׁע עֲשֵׂה עִמִּי\nנְטַע שׁוֹרֵק בְּתוֹךְ כַּרְמִי שְׁעֵה שַׁוְעַת בְּנֵי עַמִּי\nדְּרֹךְ פּוּרָה בְּתוֹךְ בְּצָרָה וְגַם בָּבֶל אֲשֶׁר גָּבְרָה\nנְתוֹץ צָרַי בְּאַף וְעֶבְרָה שְׁמַע קוֹלִי בְּיוֹם אֶקְרָא\nאֱלֹקִים תֵּן בַּמִּדְבָּר הַר הֲדַס שִׁטָּה בְּרוֹשׁ תִּדְהָר\nוְלַמַּזְהִיר וְלַנִּזְהָר שְׁלוֹמִים תֵּן כְּמֵי נָהָר\nהֲדוֹךְ קָמַי אֵל קַנָּא בְּמוֹג לֵבָב וּבַמְּגִנָּה\nוְנַרְחִיב פֶּה וּנְמַלְּאֶנָּה לְשׁוֹןֵנוּ לְךָ רִנָּה\nדְּעֵה חָכְמָה לְנַפְשֶׁךָ וְהִיא כֶתֶר לְרֹאשֶׁךָ\nנְצֹר מִצְוַת אֱלוֹקֶךָ שְׁמוֹר שַׁבָּת קָדְשֶׁךָ"
        },
        {
            "period": "secondPeriod",
            "name": "ריב בין השבת והמועדים / רבי אברהם אבן עזרא\n",
            "song": "חלק ראשון מהפיוט\nבֵּין שַׁבָּת וּמוֹעֵד מִלְחָמָה עֲרוּכָה,\nזֶה אֹמֵר כָּכָה וְזֶה אֹמֵר כָּכָה.\nאָמַר יוֹם שְׁבִיעִי: אֵל קָרָא בִּשְׁמִי\nוּבִשְׁמוֹ בֵּרְכַנִי וּמִי כָּמוֹנִי מִי?\nלְבַד אֲנִי מְכֻבָּד יוֹם עַנֵּג לְעַמִּי,\nוּבֵין קֵל וּבֵין בָּנָיו אֲנִי הָאוֹת בְּעַצְמִי,\nוּמַעֲרֶכֶת לֶחֶם הַפָּנִים בְּיוֹמִי,\nבְּהִתְחַבֵּר חֹדֶשׁ אוֹ מוֹעֵד עִמִּי,\nאֲנִי אֶהְיֶה תָּמִיד רִאשׁוֹן בִּבְרָכָה.\nאָמַר חַג הַמַּצּוֹת: אֲנִי סוֹד בַיְּהוּדִים,\nוּבִי נַעֲשׂוּ מוֹפְתִים רַבִּים וְנִכְבָּדִים,\nעַד יָצְאוּ חָפְשִׁים בִּי זֶרַע יְדִידִים\nבְּזָהָב וּבְכָסֶף וּבְמֵימֵי מְגָדִים\nוְכָל הַשַּׁבָּתוֹת גַּם כָּל הַמֹּעֲדִים\nכֻּלָּם הֵם זֵכֶר צֵאת מִבֵּית עֲבָדִים\nלִזְכֹּר בָּהֶם מָה רָאוּ עַל כָּכָה\nוְיוֹם הַשְּׁבִיעִי הֵשִׁיב: אֲנִי קָדוֹשׁ תְּחִלָּה,\nוְאִם חַג הַמַּצּוֹת הָיָה יוֹם גְּאֻלָּה\nבְּחִפָּזוֹן בַּדֶּרֶךְ הָלְכוּ סְגֻלָּה\nוּבְלֶחֶם מִשְׁנֶה קֵל סוֹדוֹ גָּלָה,\nוְלֹא הִבְאִישׁ הַמָּן בְּיוֹמִי הַנִּפְלָא,\nוְשָׁמַיִם וָאָרֶץ אֱלֹקִים בִּי כִּלָּה\nלְהוֹדִיעַ לָמָּה תִּשְׁבַּת הַמְּלָאכָה."
        },
        {
            "period": "secondPeriod",
            "name": "כִּי אֶשְׁמְרָה שַׁבָּת / האבן עזרא\n",
            "song": "כִּי אֶשְׁמְרָה שַׁבָּת קֶל יִשְׁמְרֵנִי\nאוֹת הִיא לְעוֹלְמֵי עַד בֵּינוֹ וּבֵינִי:\nאָסוּר מְצֹא חָפֵץ. עֲשׂוֹת דְּרָכִים. גַּם מִלְּדַבֵּר בּוֹ דִּבְרֵי צְרָכִים. דִּבְרֵי\nסְחוֹרָה אַף דִּבְרֵי מְלָכִים. אֶהְגֶּה בְּתוֹרַת קֶל וּתְחַכְּמֵנִי:\nבּוֹ אֶמְצָא תָּמִיד נֹפֶשׁ לְנַפְשִׁי. הִנֵּה לְדוֹר רִאשׁוֹן נָתַן קְדוֹשִׁי מוֹפֵת,\nבְּתֵת לֶחֶם מִשְׁנֶה בְּשִׁשִּׁי. כָּכָה בְּכָל שִׁשִּׁי יַכְפִּיל מְזוֹנִי:\nרָשַׁם בְּדַת הָקֶל חֹק אֶל סְגָנָיו. בּוֹ לַעֲרֹךְ לֶחֶם פָּנִים בְּפָנָיו. עַל כֵּן\nלְהִתְעַנּוֹת בּוֹ עַל פִּי נְבוֹנָיו. אָסוּר, לְבַד מִיּוֹם כִּפּוּר עֲוֹנִי:\nהוּא יוֹם מְכֻבָּד הוּא יוֹם תַּעֲנוּגִים. לֶחֶם וְיַיִן טוֹב בָּשָׂר וְדָגִים.\nהַמִּתְאַבְּלִים בּוֹ אָחוֹר נְסוֹגִים. כִּי יוֹם שְׂמָחוֹת הוּא וּתְשַׂמְּחֵנִי:\nמְחַל מְלָאכָה בּוֹ סוֹפוֹ לְהַכְרִית עַל כֵּן אֲכַבֵּס בּוֹ לִבִּי כְּבוֹרִית.\nוְאֶתְפַּלְלָה אֶל קֶל עַרְבִית וְשַׁחֲרִית. מוּסָף וְגַם מִנְחָה הוּא יַעֲנֵנִי:"
        },
        {
            "period": "secondPeriod",
            "name": "יוֹם שַׁבָּתוֹן / רבי יהודה הלוי\n",
            "song": "יוֹם שַׁבָּתוֹן אֵין לִשְׁכֹּחַ. זִכְרוֹ כְּרֵיחַ הַנִּחוֹח.\nיוֹנָה מָצְאָה בּוֹ מָנוֹחַ. וְשָׁם יָנוּחוּ יְגִיעֵי כֹחַ:\nהַיּוֹם נִכְבַּד לִבְנֵי אֱמוּנִים, זְהִירִים לְשָׁמְרוֹ אָבוֹת וּבָנִים. חָקוּק בִּשְׁנֵי לֻחוֹת אֲבָנִים.\nמֵרֹב אוֹנִים וְאַמֵּץ כֹּחַ:\nוּבָאוּ כֻלָּם בִּבְרִית יַחַד. נַעֲשֶׂה וְנִשְׁמַע אָמְרוּ כְּאֶחָד. וּפָתְחוּ וְעָנוּ ה' אֶחָד.\nבָּרוּךְ הַנּוֹתֵן לְיָעֵף כֹּחַ:\nדִּבֶּר בְּקָדְשׁוֹ בְּהַר הַמּוֹר. יוֹם הַשְּׁבִיעִי זָכוֹר וְשָׁמוֹר. וְכָל פִּקֻּדָיו יַחַד לִגְמֹר.\nחַזֵּק מְתַנִּים וְאַמֵּץ כֹּחַ:\nהָעָם אֲשֶׁר נָע כְּצֹאן תָּעָה. יִזְכּוֹר לְפָקְדוֹ בְּרִית וּשְׁבוּעָה. לְבַל יַעֲבֹר בָּם מִקְרֶה רָעָה.\nכַּאֲשֶׁר נִשְׁבַּעְתָּ עַל מֵי נֹחַ."
        }
    ],
    "Riddles": [
        {
            "period": "firstPeriod",
            "name": "מָה שְׁנֵי אַחִים / רבי שְׁמוּאֵל הַנָּגִיד",
            "song": "מָה שְׁנֵי אַחִים כְּאֶחָד\nבִּמְקוֹם לֹא יְהוּ נִרְאִים שְׁנֵיהֶם\nבִּיאַת זֶה בְּלֶכֶת זֶה לְעוֹלָם תְּהִי?\nִּפתְרוֹן: יוֹם וָלַיְלָה"
        },
        {
            "period": "secondPeriod",
            "name": "אשרי ידידים / רבי יהודה הלוי",
            "song": "אַשְׁרֵי יְדִידִים לָמְדוּ דָּתֵנוּ\nיִתְחַבְּרוּ תָּמִיד בְּחֶבְרָתֵנוּ,\nאִם יַעֲבֹר זָר בֵּין שְׁנֵינוּ\nנִגְזְרָה אוֹתוֹ וְנָשׁוּבָה לְקַדְמָתֵנוּ.\n\nפִּתְרוֹן: מִסְפָּרַיִם"
        },
        {
            "period": "firstPeriod",
            "name": "וערם / רבי שלמה אבן גבירול",
            "song": "וְעָרֹם מִבְּלִי מַלְבּוּשׁ וּמִכְסֶה\nוְלֹא חַיִּים וְלֹא נֶפֶשׁ בְּקִרְבּוֹ\nוּמִפִּיו תְּהַלֵּךְ חָכְמָה וּבִינָה\nוְהוּא הוֹרֵג כְּחֵץ שָׁנוּן בְּאָרְבּוֹ."
        },
        {
            "period": "secondPeriod",
            "name": "ומה מלך / רבי יהודה הלוי",
            "song": "וּמַה מֶּלֶךְ בְּמִגְבַּעַת אֲדֻמָּה\nוּמַלְבּוּשׁוֹ תְּכֵלֶת, חוּר וְרִקְמָה .\nבְּהִלּוּכוֹ גָּבַהּ לִבּוֹ וְקוֹלוֹ\nיְעוֹרֵר יְשֵׁנִים מִתְּנוּמָה.\n\nפִּתְרוֹן : הַתַּרְנְגוֹל"
        },
        {
            "period": "secondPeriod",
            "name": "ומה בוכה / רבי יהודה הלוי",
            "song": "וּמַה בּוֹכָה בְּלִי עַיִן וְעַפְעַף\nבְּבִכְיָהּ יִשְׂמְחוּ בָּנִים וְאָבוֹת\nוְעֵת תִּשְׁחַק וְלֹא תִּבְכֶּה בְּעֵינָהּ\nבְּשַׁחֲקָהּ תַּעֲצִיב כָּל הַלְּבָבוֹת\n\nפִּתְרוֹן :עֲנַן גֶּשֶׁם: הַכֹּל שְׂמֵחִים בְּרֶדֶת הַגֶּשֶׁם וַעֲצֵבִים בִּימֵי בַּצֹּרֶת."
        },
        {
            "period": "secondPeriod",
            "name": "ארץ בלי / רבי אברהם אבן עזרא",
            "song": "אֶרֶץ בְּלִי אֲדָמָה,\nמְלָכֶיהָ וְשָׂרֶיהָ\nהוֹלְכִים בְּלִי נְשָׁמָה,\nאִם הַמֶּלֶךְ שְׁמָמָה\nלֹא תִּחְיֶה כָּל נְשָׁמָה\n\nפִּתְרוֹן: מִשְׂחַק הַשַּׁחְמָט"
        },
        {
            "period": "firstPeriod",
            "name": "היש נולד / רבי שמואל הנגיד",
            "song": "הֲיֵש נוֹלָד וְאֵין רוּחַ בּוֹ\nוְנֶפֶשׁ וּמִבֶּטֶן בְּלֹא לֵב יָצָא\nוְיֵשֵׁב מְעַט יָמִים מְכֻסֵּה וָחָם\nוְיָלַד מְתֵי נֶפֶשׁ...\nפּתְרוֹן : ביצה."
        },
        {
            "period": "firstPeriod",
            "name": "ומה נושאים / רבי שמואל הנגיד",
            "song": "וּמָה נוֹשְׂאִים אָדָם וְהֵם נִשָּׂאִים,\nוְרוֹכְבִים וְנִרְכָּבִים ?\nפתרון: נעלים."
        },
        {
            "period": "secondPeriod",
            "name": "על הים / רבי אברהם אבן עזרא",
            "song": "אַרְבָּעָה עָמְדוּ עַל הַיָּם:\nצוּר וְצִיר, צֹאן וָצָר.\nצַר הִצִּיק לַצֹּאן,\nוְצֹאן צָעַק לְצִיר,\nוְצִיר חִנֵן לְצוּר,\nוְצוּר צִוָּה לְצִיר:\nצֵא וְחַלֵּץ צֹאנִי מִיַּד צָר!\nפתרון:\nצור = ה'\nציר = משה [שליח ה']\nצאן= בני ישראל\nצר = פרעה"
        },
        {
            "period": "secondPeriod",
            "name": "שְׂעַר שֵׂיבָה/רִיהַ\"ל",
            "song": "שְׂעַר שֵׂיבָה בְּהֵרָאוֹת יְחִידִי\nעֲלֵי רֹאשִׁי קְטַפְתִּיהוּ בְיָדִי\nהֳשִׁיבֵנִי \"יְכָלַתַּנִי לְבַדִּי-\nוּמַה תַּעְשֶׂה בְּבֹא אַחֲרֵי גְּדוּדִי ?\""
        },
        {
            "period": "firstPeriod",
            "name": "מֶה לָךְ קַל / רבי שמואל הנגיד",
            "song": "מֶה לָךְ קַל בְּעֵת הִמָּצְאוֹ\nוְיַקִּיר בְּהֵאָפְסוֹ?\nפתרון: מים."
        },
        {
            "period": "firstPeriod",
            "name": "וּמִי נֶעֱשָׁק / רַבִּי שמואל הנגיד",
            "song": "וּמִי נֶעֱשָׁק אֶת מַאֲכָלוֹ אַחֵר\nאֲשֶׁר בָּא אֶל בִּטְנוֹ?\nפתרון: רחים."
        }
    ],
    "Life_advice": [
        {
            "period": "firstPeriod",
            "name": "יָשָׁר אוֹהֵב יְשָׁרִים / רַבֵּנוּ שְׁמוּאֵל הַנָּגִיד",
            "song": "אֱנוֹשׁ תָּם - יֶאֱהַב תָּמִים\nוְיָשָׁר - יְשָׁרִים וְחָבֵר - צַדִּיק אֹהֲבוֹ,\n\nזְדוֹן אִישׁ כְּמוֹ גַּם אֱוִיל - צַר לְדָמְיוֹ,\nוַאֲחִי רָשָׁע - מֵרִיבוֹ\n\nהֵיטִיבָה לַטּוֹבִים וִישָׁרִים בְּלִבּוֹתָם\nאִם תַּעֲשֶׂה טוֹבָה לְטוֹב\nלֹא יִשְׁקֹט עַד עֵת,\nאֲשֶׁר יָשִׁיב לְךָ תַּגְמוּלְךָ.\nוְרַע - יְכַחֵשׁ בְּךָ\nוְלֹא יַעַל עַל לִבּוֹ\nבְּיַד טוּבְךָ - לְהָשִׁיב טוֹב לָךְ\n\nזְדוֹן אִישׁ וּמִשְׁגֶּה אֱנוֹשׁ\nזְדוֹן אִישׁ כְּמוֹ מִשְׁגֶּה יֵחָשֵׁב-\nבְּאִם יְרַצֶּה חֲבֵרוֹ, אֲשֶׁר זָד בּוֹ\nוַיֹּאמֶר: שְׁגָגָה הוּא\nוּמִשְׁגֶּה אֱנוֹשׁ- יֵחָשֵׁב,\nבְּעֵת יִתְעֶה וְיִשְׁתֹּק\nוְלֹא יוֹדֶה לַחֲבֵרוֹ בְּמִשְׁגֵּהוּ.\nמָה טוֹב לָאָדָם?\nחֲכָמִים בָּחֲנוּ: מַה טּוֹב לׇאָדָם?\nוְלֹא מָצְאוּ לָאִישׁ טוֹב מִיְּדִידִים\n\nוְנִסּוּ עוֹד – וְלֹא מָצְאוּ בְּכֻלָּם\nכְּאָח נִמְצָא בְּצָרָה בִּמְצוּדִים.\nוְשָׁבוּ עוֹד וְנִסּוּ : טוֹב פְּעָלִים\nוְלֹא מָצְאוּ כְּמוֹ פּוֹעֵל חֲסָדִים.\nטְעָמוּהוּ וְכֻלּוֹ מַמְתַקִּים,\nוְרָאוּהוּ וְכֻלּוֹ מַחֲמַדִּים.\n\nפֵּרוֹתֵיהֶם שֶׁל מִדּוֹת טוֹבוֹת\nאַהֲבַת בְּנֵי אָדָם פְּרִי לַעֲנָוָה,\nוּפְרִי לַשָּׂמֵחַ בְּחֶלְקוֹ – מְנוּחָה,\nוּפְרִי לַשּׁוֹמֵעַ וְשׁוֹתֵק –\nהֱיוֹתוֹ שׁוֹקֵט וּבוֹטֵחַ וְנַפְשׁוֹ שְׂמֵחָה."
        },
        {
            "period": "secondPeriod",
            "name": "יְשֵׁנָה בְּחֵיק יַלְדוּת / ר' יְהוּדָה הַלֵּוִי",
            "song": "יְשֵׁנָה בְּחֵיק יַלְדוּת, לְמָתַי תִּשְׁכְּבִי? /דְּעִי כִּי נְעוּרִים כַּנְעֹרֶת נִנְעֲרוּ!\nהֲלָעַד יְמֵי הַשַּׁחֲרוּת? קוּמִי צְאִי / רְאִי מַלְאֲכֵי שֵׂיבָה בְּמוּסָר שִׁחֲרוֹ,\nוְהִתְנַעֲרִי מִן הַזְּמַן, כַּצִּפֳּרִים / אֲשֶׁר מֵרְסִיסֵי לַיְלָה יִתְנַעֲרוּ.\nדְּאִי כַּדְּרוֹר לִמְצוֹא דְּרוֹר מִמַּעֲלֵךְ / וּמִתֹּלְדוֹת יָמִים כְּיָמִים יִסְעֲרוּ,\nהֲיִי אַחֲרֵי מַלְכֵּךְ מְרַדֶּפֶת, בְּסוֹד / נְשָמוֹת אֲשֶׁר אֶל טוּב ה' נָהָרוּ!"
        },
        {
            "period": "secondPeriod",
            "name": "האגרת הנסוגה / ר' יהודה אלחריזי",
            "song": "הָאַהֲבָה - גְּמוּל הַנְּדָבָה.\nוּמַתְּנַת הַחֶסֶד - כְּפִי הַמִּתְחַסֵּד.\nוְאוֹצָר הַמְהֻלָּל - צְפוּנֵי הַמְּהַלֵּל.\nוְהַפֵּרוֹת הַשְׁבָּחָה –קִנְיַן הַהַצְלָחָה.\nוְאוֹת הָאֱמוּנִים –סֵבֶר הַפָּנִים.\nוְנֹעַם הַחֶבְרָה – גּוֹרֵם הָעֶזְרָה.\n\nוּמְצִיאַת הַהִגָּיוֹן – עֲדִי הַלָּשׁוֹן .\nוּמְלִיצַת הֲנִיבוֹת – יִכְבֹּשׁ הַמַּחֲשָׁבוֹת...\nוְחֵקֶר הַנְּכוֹחוֹת – יַחֲלִישׁ הַכּוֹחוֹת.\nוְחַלָּשׁ הַמּוֹסְרִים - יִדְחֶה הַחֲבֵרִים.\nוְשִׁכְחַת הָאֱמוּנוֹת-יַזְכִּיר הָעֲוֹנוֹת.\nוּמֶחֱוַת הָעֲלִילוֹת – יַרְבֶּה הַמַּעֲלוֹת.\nוְגוֹבֶה הַשְּׂרָרוֹת – בְּאוֹצָרוֹת הַצָּרוֹת....\nוּמִעוּט הָאוֹיְבִים –בְּחֶבְרַת הָאוֹהֲבִים.\nוּמִבְחַן הַמַּשְׂכִּילִים – כְּנֶגֶד הַכְּסִילִים.\nוַחֲקִירַת הָאַחֲרוֹנוֹת – יְיַשֶּׁר הַסַּכָּנוֹת.\nוְהַרְחָקַת הַמִּכְשׁוֹלוֹת – יַרְבֶּה הַתְּהִלּוֹת.\nוְרֹעַ הַמַּרְדּוּת – הֵפֶךְ הַצְּנִיעוּת.\nוְסוֹד הַחֲמוּדוֹת – בְּאַנְשֵׁי הַסּוֹדוֹת."
        },
        {
            "period": "secondPeriod",
            "name": "לְבָבִי, מָה תְּרַדֵּף / רִיהַ\"ל",
            "song": "לְבָבִי, מָה תְּרַדֵּף הוֹן וְעֹשֶׂר\nוְתִרְדֹּף אֶת זְמַן נִפְתַּל וְעִקֵּשׁ?\nרְאֵה כָּל מַאֲרִיךְ שׁוּלֵי מְעִילוֹ-\nיְהִי בָּאַחֲרוֹנָה לוֹ לְמוֹקֵשׁ.\nוְרֹעַ הַזְמׇן גָּלוּי – וְאַתָּה\nתְּבַקֵּשׁ לָךְ גְּדוֹלוֹת? אַל תְּבַקֵּשׁ"
        },
        {
            "period": "firstPeriod",
            "name": "שׁוֹכְנֵי בָּתֵּי חֹמֶר /אִבֶּן גְּבִירוֹל",
            "song": "שׁוֹכְנֵי בָּתֵּי חֹמֶר / לָמָּה תִּשְׂאוּ עָיִן?\nוּמוֹתַר הָאָדָם / מִן הַבְּהֵמָה אָיִן!\n\nלָנוּ יֵשׁ לָדַעַת / כִּי אֲנַחְנוּ תוֹלָעַת;\nלְגַב חֹמֶר גַּבֵּנוּ- / וְאֵיךְ יִגְבַּהּ לִבֵּנוּ?\n\nמַה יִתְרוֹן לַגֶּבֶר? / וְאַחֲרִיתוֹ לַקֶּבֶר,\nוְזֶה יִהְיֶה לוֹ חֵלֶף, / לוּ חַי שָׁנִים אׇלֶף.\n\nהֲלֹא אִם יֵלֵךְ מֶרִי, / יְבֻלַּע בַּחֲמַת-קֶרִי,\nוְיִּשָׂרֵף בַּלַּהַב - / וְלֹא יוֹעִיל הַזָּהָב.\n\nהָאָדָם הַנִּכְאֶה, / פְּקַח עֵינֶיךָ וּרְאֵה\nמֵאַיִן בּוֹאֶךָ / וְאָנָה מוֹצָאֶךָ.\n\nקִצְךָ, עָנִי וְאֶבְיוֹן, / נִמְשַׁל כְּמוֹ קִיקָיוֹן\nשֶׁבִּן לַיְלָה הָיָה / וְעַד בֹּקֶר לֹא חָיָה\n\nטוֹב שֶׁלֹּא נוֹצַרְתׇּ / וְעָמָל לֹא קָצַרְתָּ,\nוְאֵיכָה גְּדוֹלוֹת תְּבַקֵּשׁ - / וְאַתָּה בְּתוֹךְ הַמּוֹקֵשׁ!...."
        }
    ],
    "israel": [
        {
            "period": "secondPeriod",
            "name": "לִבִּי בַּמִּזְרָח / רִיהַ\"ל",
            "song": "לִבִּי בַּמִּזְרָח וְאָנֹכִי בְּסוֹף מַעֲרָב –\nאֵיךְ אֶטְעַמָה אֶת אֲשֶׁר אֹכַל וְאֵיךְ יֶעֱרַב?\nאֵיכָה אֲשַׁלֵּם נְדָרַי וֶאֱסָרַי, בְּעוֹד\nצִיּוֹן בְּחֶבֶל אֱדוֹם וַאֲנִי בְּכֶבֶל עֲרָב?\nיֵקַל בְּעֵינֵי עָזֹב כָּל טוּב סְפָרַד, כְּמוֹ\nיֵקָר בְּעֵינַי רְאוֹת עַפְרוֹת דְּבִיר נֶחֱרַב!"
        },
        {
            "period": "secondPeriod",
            "name": "יְפֵה נוֹף / רִיהַ\"ל",
            "song": "יְפֵה נוֹף מְשׂוֹשׂ תֵּבֵל קִרְיָה לְמֶלֶךְ רָב,\nלָךְ נִכְסְפָה נַפְשִׁי מִפַּאֲתֵי מַעְרָב!\nהֲמוֹן רַחֲמִי נִכְמָר כִּי אֶזְכְּרָה קֶדֶם,\nכְּבוֹדְךְ אֲשֶׁר גָּלָה וְנָוֵךְ אֲשֶׁר חָרָב.\nוּמִי יִתְּנֵנִי עַל כַּנְפֵי נְשָׁרִים, עַד\nאֲרְוֶּה בְּדִמְעָתִי עֲפָרֵךְ וְיִתְעָרֵב!\nדְּרַשְׁתִּיךָ, וְאִם מַלְכֵּךְ אֵין בָּךְ וְאִם בִּמְקוֹם\nצֳרִי גִּלְעֲדֵך – נָחָשׁ שָׂרָף וְגַם עַקְרָב,\nהֲלֹא אֶת אֲבָנַיִךְ אֲחוֹנֵן וְאֶשָּׁקֵם\nוְטַעַם רְגָבַיִךְ לְפִי מִדְּבַשׁ יֶעֱרַב!"
        },
        {
            "period": "secondPeriod",
            "name": " משירי ציון וירושלים / רבי יהודה הלוי ",
            "song": "א'.\nיְפֵה נוֹף מְשׂוֹשׂ תֵּבֵל קִרְיָה לְמֶלֶךְ רָב\nלָךְ נִכְסְפָה נַפְשִׁי מִפַּאֲתֵי מַעֲרָב:\nהֲמוֹן רַחֲמַי נִכְמָר כִּי אֶזְכְּרָה קֶדֶם\nכְּבוֹדְךָ אֲשֶׁר גָּלָה וְנָוֵךְ אֲשֶׁר חָרַב:\nוּמִי יִתְּנֵנִי עַל כַּנְפֵי נְשָׁרִים עַד\nאֲרְוֶה בְּדִמְעָתִי עֲפָרֵךְ וְיִתְעָרַב:\nדְּרַשְׁתִּיךָ וְאִם מַלְכֵּךְ אֵין בָּךְ וְאִם בִּמְּקוֹם\nצֳרִי גִּלְעֲדֵךְ נָחָשׁ שָׂרָף וְגַם עַקְרָב:\nהֲלֹא אֶת אֲבָנַיִךְ אֲחוֹנֵן וְאֶשָּׁקֵם\nוְטַעַם רְגָבַיִךְ לְפִי מִדְּבַשׁ יֶעֱרַב.\nב'.\nיוֹם נִכְסְפָה לְבֵית הַוַּעַד\nוְיֹאחֲזֵנִי לִנְדוּדִים רַעַד\nסָבַב גְּדֹל עֵצָה עֲלִילוֹת לִנְדֹּד\nוְאֶמְצָאָה בִּשְׁמוֹ בְּלִבִּי סַעַד\nעַל כֵּן אֲנִי מִשְׁתַּחֲוֶה אֵלָיו בְּכָל מַסָּע,\nוְאוֹדֶנּוּ עֲלֵי כָּל צָעַד\n\nג'.\nאִם רְצוֹן נַפְשְׁכֶם לְמַלֹּאת רְצוֹנִי\nשְׁלָחוּנִי וְאֵלְכָה לַאֲדוֹנִי\nכִּי מְנוּחָה לֹא אֶמְצָאָה עוֹד לְרַגְלִי\nעַד אֲכוֹנֵן בְּבֵית מְעוֹנוֹ מְעוֹנִי\nאֵל פְּעָמַי תְּאַחֲרוּ מִנְּסֹעַ\nכִּי אֶפְחַד פֶּן יִקְּרֵנִי אֲסוֹנִי\nשָׁאַלְתִּי חֲסוֹת בְּכַנְפֵי כְּבוֹד קֵל\nוֶהֱיוֹת עִם מְלוֹן אֲבוֹתָי מְלוֹנִי"
        },
        {
            "period": "secondPeriod",
            "name": "ציון הלא תשאלי / ר' יהודה הלוי",
            "song": "צִיּוֹן הֲלֹא תִּשְׁאֲלִי לִשְׁלוֹם אֲסִירַיִךְ דֹּרְשֵׁי שְׁלוֹמֵךְ, וְהֵם יֶתֶר עֲדָרַיִךְ:\nמִיָּם וּמִזְרָח וּמִצָּפוֹן וְתֵימָן שְׁלוֹם רָחוֹק וְקָרוֹב שְׂאִי מִכָּל עֲבָרַיִךְ:\nוּשְׁלוֹם אֲסִיר תִּקְוָה, נוֹתֵן דְּמָעָיו כְּטַל- חֶרְמוֹן וְנִכְסַף לְרִדְתָּם עַל הֲרָרַיִךְ:\nלִבְכּוֹת עֱנוּתֵךְ אֲנִי תַּנִּים, וְעֵת אֶחְלוֹם שִׁיבַת שְׁבוּתֵךְ אֲנִי כִּנּוֹר לְשִׁירָיִךְ:\nלִבִּי לְבֵית קֵל וְלִפְנֵי קֵל מְאֹד יֶהֱמֶה וּלְמַחֲנַיִם וְכָל נִגְעֵי טְהוֹרַיִךְ:\nשָׁם הַשְּׁכִינָה שְׁכֻנָה לָךְ, וְהַיּוֹצְרֵךְ פֶּתַח לְמוּל שַׁעֲרֵי שַׁחַק שְׁעָרָיִךְ:\nוּכְבוֹד ה' לְבַד הָיָה מְאוֹרֵךְ, וְאֵין סַהַר וְשֶׁמֶשׁ וְכוֹכָבִים מְאוֹרֵךְ:\nאַתְּ בֵּית מְלוּכָה וְאַתְּ כִּסֵּא ה', וְאֵיךְ יָשְׁבוּ עֲבָדִים עֲלֵי כִּסְאוֹת גְּבִירֶיךָ?\nמִי יִתְּנֵנִי מְשׁוֹטֵט בַּמְּקוֹמוֹת אֲשֶׁר נִגְלוּ אֱלוֹקִים לְחוֹזַיִךְ וְצִירַיִךְ:"
        },
        {
            "period": "secondPeriod",
            "name": "שָׁלוֹם לְעִיר שָׁלֵם / ר' יְהוּדָה אַלְחַרִיזִי",
            "song": "שָׁלוֹם לְעִיר שָׁלֵם, אֲשֶׁר יָפְיָהּ\nנֶעְלָם וְרוֹאִים יֹאמְרוּ: אַיׇּה?\nכָּל יוֹם אֲחוֹנֵן אֶת עֲפׇרָה, כִּי\nהִיא מַחֲלַת נַפְשִׁי וְהִיא צָרְיׇה,\nעֵינִי, בְּעֵת כִּי- רָאֲתָה אוֹרָה,\nלֹא נֶעְצְרוּ בָהּ עַנְנֵי בִכְיָהּ.\nהַקֵל, אֲשֶׁר אִוָּה לְמוֹשָׁב לוֹ,\nיִרְאֶה בְּרֹב עָנְיָּהּ וְשָׁב שִׁבְיָהּ\nבּוֹכׇה לְנוֹד דּוֹדָהּ –בְּשׁוּבוֹ לָהּ\nיִמְחֶה דְּמָעוֹת מֵעֲלֵי לֶחְיָּה!"
        },
        {
            "period": "secondPeriod",
            "name": "שירי ציון / ר' יהודה הלוי",
            "song": "א'. בסערת ימים\nוְאַל יִמּוֹט בְּלֵב יַמִּים לְבָבֵךְ,\nוְהָרִים תֶּחֱזֶה מַטִּים וּמָשִׁים,\nוּמַלָּחִים יְדֵיהֶם כַּמְּלָחִים-\nוְחַכְמֵי הַחֵרְשִׁים מַחֲרִישִׁים,\nשְׂמֵחִים הוֹלְכִים נֹכַח פְּנֵיהֶם\nוְשָׁבִים אֶל אֲחוֹרֵיהֶם וּבוֹשִׁים;\nוְאֻקְיָנוֹס לְפָנֶיךָ לְמָנוֹס,\nוְאֵין מִבְרָח לְךָ, כִּי אִם יְקוּשִׁים;\nוְיָמוּטוּ וְיָנוּטוּ קְלָעִים\nוְיָנוּעוּ וְיָזוּעוּ קְרָשִׁים;\nוְיַד רוּחַ מְצַחֶקֶת בַּמַּיִם-\nכְּנִשְׁאֵי הָעֳמָרִים בַּדְּיָשִׁים;\nוּפַעַם תַּעֲשֶׂה מֵהֶם גְּרָנוֹת;\nוּפַעַם תַּעֲשֶׂה מֵהֶם גְּדִישִׁים;\nבְּעֵת הֲתִגְבְּרָם דָּמוּ אֲרָיוֹת\nוְעֵת הַחָלְשָׁם דָּמוֹ נְחָשִׁים;\nוְרִאשׁוֹנִים דְּלָקוּם אַחֲרוֹנִים,\nכְּצִפְעוֹנִים וְאֵין לָהֶם לְחָשִׁים;\nוְצִי אַדִּיר כְּקָט יִפֹּל בְּאַדִּיר,\nוְהַתֹּרֶן וְהַנֵּס נֶחֱלָשִׁים,\nוְהַתֵּבָה וְקִנֶּיהָ נְבֻכִים-\nכְּתַחְתִּיִּם, שְׁנַיִם כַּשְּׁלִישִׁים,\nוּמוֹשְׁכֵי הַחֲבָלִים בַּחֲבָלִים,\nוְנָשִׁים וַאֲנָשִׁים נֶאֱנָשִׁים—\nוְעַם יִתְפַּלְלוּ כָּל אִישׁ לְקַדְּשׁוֹ,\nוְאַתְּ פּוֹנֶה לַקֹּדֶשׁ הַקָּדָשִׁים,\nוְתִזְכֹּר מִפְלְאוֹת יַם סוּף וְיַרְדֵּן,\nאֲשֶׁר עַל כָּל לְבָבוֹת הֵם חֲרוּשִׁים---\n\nפְּנֵי מַיִם וְשָׁמַיִם - עֲדֵי יָם,\nעֲדֵי לֵיל מְטֹהָרִים לְטוּשִׁים,\nוָיָם דּוֹמֶה לָרָקִיעַ בְּעֵינוֹ:\nשְׁנֵיהֶם אָז שְׁנֵי יָמִים חֲבוּשִׁים,\nוּבֵינוֹתָם לְבָבִי יָם שְׁלִישִׁי-\nבְּשׂוֹא גַּלֵּי שְׁבָחַי הַחֲדָשִׁים..\nב'. שלום לך, הר העברים\nשָׁלוֹם לְךָ, הַר הָעֲבָרִים,\nשָׁלוֹם לְךָ מִכָּל עֲבָרִים,\nבָּךְ נֶאְסַף מִבְחַר אֱנוֹשׁ\nוַיְהִי בָּךְ מִבְחַר קְבָרִים,\nאִם לֹא יְדָעַתְהוּ שָׁאַל\nיַם סוּף, אֲשֶר נִגְזַר גְּזָרִים,\nוְשָׁאַל סְנֶה וְשָׁאַל לְהַר\nסִינַי – יְשִׁיבוּךָ אֲמָרִים,\nהַנֶּאֱמָן עַל מַלְאֲכוּת\nהַקֵּל וְהוּא לֹא אִישׁ דְּבָרִים,\nאִם הָאֱלֹקִים עֹזְרִי\nעָלַי לְשַׁחֶרְךָ נְדָרִים."
        }
    ],
    "devotion": [
        {
            "period": "secondPeriod",
            "name": "צמאה נפשי / רבי אברהם אבן עזרא",
            "song": "צָמְאָה נַפְשִׁי לֵאלֹקִים לְאֵל חָי, לִבִּי וּבְשָׂרִי יְרַנְּנוּ לְאֵל חַי:\nקל אֶחָד בְּרָאַנִי, וְאָמַר חַי אֲנִי, כִּי לֹא יִרְאַנִי הָאָדָם וָחָי:\nבָּרָא כָּל בְּחָכְמָה, בְּעֵצָה וּבִמְזִמָּה, מְאֹד נֶעֱלָמָה, מֵעֵינֵי כָּל חַי:\nרָם עַל כָּל כְּבוֹדוֹ, כָּל פֶּה יְחַוֶּה הוֹדוֹ, בָּרוּךְ אֲשֶׁר בְּיָדוֹ, נֶפֶשׁ כָּל חָי:\nהִבְדִּיל נִינֵי תָּם, חֻקִּים לְהוֹרוֹתָם, אֲשֶׁר יַעֲשֶׂה אוֹתָם, הָאָדָם וָחַי:\nמִי זֶה יִצְטַדֵּק, נִמְשַׁל לְאָבָק דָּק, אֱמֶת כִּי לֹא יִצְדַּק, לְפָנֶיךָ כָּל חַי:\nבְּלֵב יֵצֶר חָשׁוּב, כִּדְמוּת חֲמַת עַכְשׁוּב, וְאֵיכָכָה יָשׁוּב, הַבָּשָׂר הֶחָי:\nנְסוֹגִים אִם אָבוּ, וּמִדַּרְכָּם שָׁבוּ, טֶרֶם יִשְׁכְּבוּ, בֵּית מוֹעֵד לְכָל חָי:\nעַל כֹּל אֲהוּדֶךָ, כָּל פֶּה תְּיַחֲדֵךְ, פּוֹתֵחַ אֶת יָדְךָ, וּמַשְׂבִּיעַ לְכָל חָי:\nזְכֹר אַהֲבַת קְדוּמִים, וְהַחֲיֵה נִרְדָּמִים, וְקָרֵב הַיָּמִים, אֲשֶׁר בֶּן יִשַׁי חַי:\nרְאֵה לִגְבֶרֶת אֱמֶת, שִׁפְחָה נוֹאֶמֶת, לֹא כִי בְּנֵךְ הַמֵּת, וּבְנִי הַחַי:\n אֶקֹּד עַל אַפִּי, וְאֶפְרוֹשׂ לְךָ כַּפִּי, עֵת כִּי אֶפְתַּח פִּי, בְּנִשְׁמַת כָּל חַי:,\n הֲלֹא חֶלְקְךָ מֵרֹאשׁ, חָלָק דָּמוֹ דְּרֹשׁ, שְׁפוֹךְ אַף עַל רֹאשׁ הַשָּׂעִיר הַחַי:"
        },
        {
            "period": "firstPeriod",
            "name": "שאי עין יחידתי / רשב\"ג",
            "song": "שְׂאִי עַיִן, יְחִידָתִי לְצוּרֵךְ\nוְזִכְרִי בּוֹרְאֵךְ בִּימֵי נְעוּרֵךְ,\nלְפָנָיו צַעֲקִי לֵיל וְיוֹמָם\nוְלִשְׁמוֹ זַמְּרִי תָּמִיד בְּשִׁירֵךְ.\nמְנַת חֶלְקֵךְ- בְּעוֹדֵךְ בָּאֲדָמָה\nוּמִבְטַחֵךְ - בְּצֵאתֵךְ מִבְּשָׂרֵךְ,\nהֲלֹא הֵכִין לְפָנָיו לָךְ מְנוּחָה\nוּמִתַּחַת לְכִסְּאוֹ שָׂם דְּבִירְךָ:\nאֲנִי עַל כֵּן אֲבָרֵךְ אֶת ה' ,\nכְּמוֹ כֹּל הַנְּשָׁמָה לוֹ תְּבָרֵךְ"
        },
        {
            "period": "firstPeriod",
            "name": "שפל רוח / ר' שלמה אבן גבירול",
            "song": "שְׁפַל רוּחַ, שְׁפַל בֶּרֶךְ וְקוֹמָה,\nאֲקַדֶּמְךָ בְּרֹב פַּחַד וְאֵימָה.\nלְפָנֶיךָ אֲנִי נֶחְשָׁב בְּעֵינָי\nכְּתוֹלַעַת קְטַנָּה בָּאֲדָמָה.\nמְלֹא עוֹלָם, אֲשֶׁר אֵין קֵץ לְגָדְלוֹ,\nהֲכָמֹנִי יְהַלֶּלְךָ, וּבַמָּה?\nהֲדָרְךָ לֹא יְכִילוּן מַלְאֲכֵי-רוּם-\nוְעַל אַחַת אֲנִי כַּמָּה וְכַמָּה!\nאֲשַׁחֵר קֵל בְּרֵאשִׁית רַעְיוֹנַי\nאֲשֶׁר לִשְׁמוֹ תְּהַלֵּל כֹּל נְשָׁמָה."
        },
        {
            "period": "firstPeriod",
            "name": "שכחי יגונך / ר' שלמה אבן גבירול",
            "song": "שִׁכְחִי יְגוֹנֵךְ, נֶפֶשׁ הֹמִיָּה,\nלָמָּה תִּפְחֲדִי מִמְּצוּקֵי נְשִׁיָּה?\nמָחָר גּוּפֵךְ יִשְׁכֹּן תַּחְתִּיָּה,\nהַכֹּל נִשְׁכָּח כְּאִלּוּ לֹא הָיָה!\nנַפְשִׁי הַשְׂכִּילִי וּמִמּוֹת חִילִי וּלְקֵל הוֹחִילִי\nאוּלַי תּוֹעִילִי וְנַפְשְׁךָ תַּצִּילִי\nבְּשׁוּבֵךְ אֶל קוֹנֵךְ\nיוֹם תְּצַפִּי פְּעֻלַּת קִנְיָנֵךְ!\n\nלָמָּה וְלָמָּה נֶפֶשׁ נִדְהֲמָה,\nתִּלְבְּשִׁי שְׁמָמָה עַל תֵּבֵל אֲדָמָה?\nבְּצֵאת הַנְּשָׁמָה גְּוִיָּה נֶאֱלָמָה,\nבְּשׁוּבֵךְ אֶל יְסוֹדְךָ לֹא תִּשְּׂאִי בְּיָדְךְ\nמְאוּמָה מִכְּבוֹדֵךְ אַךְ יָחִישׁ נוּדֵךְ\nכְּצִפּוֹר אֶל קִנֵּךְ\nיוֹם תְּצַפִּי פְּעֻלַּת קִנְיָנֵךְ!\n\nמַה לָךְ נְבוֹכָה בְּאֶרֶץ לֹא מְשׁוּכָה,\nאֲשֶׁר בָּהּ מְלוּכָה תְּהַפֵּךְ מְבוּכָה?\nתִּדְמֶה אֲרוּכָה וְהִיא כְּקֶשֶׁת דְּרוּכָה\nכָּל יְקָרָה כָּזָב וְכָל טוֹבָה אַכְזָב,\nוְהוּא נָמֵם וְזָב, וְלַאֲחֵרִים נֶעֱזָב,\nוּמֶה יוֹעִיל הוֹנֵךְ\nיוֹם תְּצַפִּי פְּעֻלַּת קִנְיָנֵךְ?\nהַחַי גֶּפֶן וְהַמָּוֶת בּוֹצֵר,\nוְכָל אֲשֶׁר יֵלֵךְ צְעָדָיו הוּא נוֹצֵר.\nשׁוּבִי נַפְשִׁי לְבַקֵּשׁ הַיּוֹצֵר,\nכִּי הַיּוֹם קָצָר וְרָחוֹק הֶחָצֵר .\nנַפְשִׁי שׁוֹבָבָה, דַּי לָךְ פַּת חֲרֵבָה,\n\nוְשִׁכְחִי מַעֲצֵבָה וְזִכְרִי מַצֵּבָה,\nוְגוּרִי יוֹם דִּינֵךְ,\nיוֹם תְּצַפִּי פְּעֻלַּת קִנְיָנֵךְ!\n\nחִרְדִי כְּיוֹנָה עֲנִיָּה אֶבְיוֹנָה,\nזִכְרִי בְּכֹל - עֵת מְנוּחָה עֶלְיוֹנָה.\nקִרְאִי לְקֵל מְעוֹנָה בְּכָל רֶגַע וְעוֹנֶה,\nבְּכִי תָּמִיד לְעֵינָיו וְהִתְחַנְּנִי לְפָנָיו,\nוְהָפִיקִי רְצוֹנָיו – וְאָז מַלְאֲכֵי מְעוּנָיו\nיְבִיאוּךְ אֶל גַּנֵּךְ\nיוֹם תְּצַפִּי פְּעֻלַּת קִנְיָנֶךָ!"
        },
        {
            "period": "secondPeriod",
            "name": "עַבְדֵי זְמַן / רַבִּי יְהוּדָה הַלֵּוִי",
            "song": "עַבְדֵי זְמַן עַבְדֵי עֲבָדִים הֵם-\nעֶבֶד ה' הוּא לְבַד חָפְשִׁי,\nעַל כֵּן בְּבַקֵּשׁ כָּל-אֱנוֹשׁ חֶלְקוֹ\n\"חֶלְקִי ה'\" אָמְרָה נַפְשִׁי."
        },
        {
            "period": "firstPeriod",
            "name": "שַׁחַר אֲבַקֶּשְׁךָ / רַבִּי שְׁלֹמֹה אָבֵן גְּבִירוֹל",
            "song": "שַׁחַר אֲבַקֶּשְׁךָ, צוּרִי וּמִשְׂגַּבִּי, אֶעְרֹךְ לְפָנְךָ שַׁחְרִי וְגַם עַרְבִּי.\nלִפְנֵי גְּדֻלָּתְךָ אֶעֱמֹד וְאֶבָּהֵל, כִּי עֵינְךָ תִּרְאֶה כָּל מַחְשְׁבוֹת לִבִּי.\nמָה זֶה אֲשֶׁר יוּכַל הַלֵּב וְהַלָּשׁוֹן לַעֲשׂוֹת, וּמַה כֹּחַ רוּחִי בְּתוֹךְ קִרְבִּי?\nהִנֵּה לְךָ תִּיטַב זִמְרַת אֱנוֹשׁ, עַל כֵּן אוֹדְךָ בְּעוֹד תִּהְיֶה נִשְׁמַת אָלֹקָּ בִּי!"
        },
        {
            "period": "firstPeriod",
            "name": "מַה תִּפְחֲדִי נַפְשִׁי / רַשְׁבָּ\"ג",
            "song": "מַה-תִּפְחֲדִי, נַפְשִׁי, וּמָה תָּגוּרִי?\nשִׁכְנִי וְגוּרִי בַּאֲשֶׁר תָּגוּרִי!\nאִם נֶחְשְׁבָה תֵּבֵל קְטַנָּה לׇךָ כְּכָף,\nאָנָה, עֲנִיָּה סֹעֲרָה, תָּתוּרִי?\nטוֹב מֵהֲלֹךְ אָנֶה וְאׇן כִּי תֵשְׁבִי\nלִפְנֵי אֲדֹנַיִךְ וְלֹא תָסוּרִי.\nאִם מֵאֱנוֹשׁ תִּנָזְּרִי - תֵּעָזְרִי\nוּשְׂכַר פְּעֻלָּתֵךְ אֲזַי תׇּשׁוּרִי.\nאִם תַּאֲוַת נַפְשֵׁךְ כְּעִיר מִבְצָר- הֲלֹא\nתִפֹּל בְּיָדֵךְ, אִם מְעַט תָּצוּרִי\nאֵין לָךְ בְּקֶרֶב הָאֲדָמָה נַחֲלָה:\nעוּרִי לְבַקֵּשׁ אַחֲרִיתֵךְ, עוּרִי!"
        },
        {
            "period": "firstPeriod",
            "name": "שְׁאָלוּנִי שְׂעִפַּי / רַשְׁבָּ\"ג",
            "song": "שְׁאָלוּנִי שְׂעִפַּי הַתְּמֵהִים / לְמִי תָרוּץ כְּגַלְגִּלֵּי גְּבֹהִים?\nלְקַל חַיַּי תְּשׁוּקַת מַאֲוַיַּי / וְנַפְשִׁי עִם בְּשָׂרִי לוֹ כְמֵהִים !\nמְשׂוֹשִׂי גַּם מְנָת כּוֹסִי וְעוֹשִׂי / אֲשֶׁר עֵת אֶזְכְּרָה אוֹתוֹ וְאָהִים –\nהֲיִנְעַם טוּב לְנִשְׁמָתִי עֲדֵי כִי /תְבָרֵךְ שֵׁם ה\" הָאֱלֹקִים"
        },
        {
            "period": "firstPeriod",
            "name": "כֶּתֶר מַלְכוּת / רַשְׁבָּ\"ג",
            "song": "נִפְלָאִים מַעֲשֶׂיךָ וְנַפְשִׁי יֹדַעַת מְאֹד;\nלְךָ ה' הַגְּדֻלָּה וְהַגְּבוּרָה וְהַתִּפְאֶרֶת ו הַנֶּצַח וְהַהוֹד,\nלְךָ ה' הַמַּמְלָכָה וְהַמִּתְנַשֵּׂא לְכֹל לְרֹאשׁ וְהָעֹשֶׁר וְהַכָּבוֹד\nלְךָ בְּרוּאֵי מַעְלָה וּמַטָּה יָעִידוּ, כִּי הֵמָּה יֹאבֵדוּ וְאַתָּה תַעֲמֹד.\nלְךָ הַגְּבוּרָה אֲשֶׁר בְּסוֹדָהּ נִלְאוּ רַעֲיוֹנֵנוּ לַעֲמֹד,\n\nכִּי עָצַמְתָּ מִמֶּנּוּ מְאֹד.\nלְךָ חֶבְיוֹן הָעֹז הַסּוֹד וְהַיְּסוֹד!\nלְךָ הַשֵּׁם הַנֶּעְלָם מִמְּתֵי חָכְמָה\nוְהַכֹּחַ הַסּוֹבֵל הָעוֹלָם עַל בְּלִימָה\nוְהַיְּכֹלֶת לְהוֹצִיא לָאוֹר כָּל תַּעֲלוּמָה.\nלְךָ הַחֶסֶד אֲשֶׁר גָּבַר עַל בְּרוּאֶיךָ\nוְהַטּוֹב הַצָּפוּן לִירֵאֶיךָ.\nלְךָ הַסּוֹדוֹת אֲשֶׁר לֹא יְכִילֵם שֵׂכֶל וְרַעְיוֹן\nוְהַחַיִּים אֲשֶׁר לֹא יִשְׁלַט עֲלֵיהֶם כִּלָיוֹן\nוְהַכִּסֵּא הַנַּעֲלֶה עַל כָּל עֶלְיוֹן\nוְהַנָּוֶה הַנִּסְתָּר בְּרוּם חֶבְיוֹן.\nלְךָ ה' הַמְּצִיאוּת אֲשֶׁר מִצֵּל\nמְאוֹרוֹ נִהְיևׇה כָּל הֹוֶה,\nאֲשֶׁר אָמַרְנוּ בְּצִלּוֹ נִחְיֶה.\nלְךָ שְׁנֵי הָעוֹלָםִים אֲשֶׁר נָתַתָּ בֵּינֵיהֶם גְּבוּל;\nהָרִאשׁוֹן לְמַעֲשִׂים וְהַשֵּׁנִי לִגְמוּל.\nלְךָ הַגְּמוּל אֲשֶׁר גָּנַזְתָּ לַצַּדִּיקִים וַתַּעֲלִימֵהוּ\nוַתֵּרֶא אֹתוֹ כִּי טוֹב הוּא וַתִּצְפְּנֵהוּּ...."
        },
        {
            "period": "secondPeriod",
            "name": "יָפוּ בְּעֵינַי כָּל דְּרָכֶיךָ / ר' יְהוּדָה הַלֵּוִי",
            "song": "יָפוּ בְּעֵינַי כָּל דְּרָכֶיךָ,\nגַּם יָקְרוּ לִי מַהֲלָכֶיךָ,\nאֵין בָּם לְאִישׁ מִכְשׁוֹל וְגַם מוֹקֵשׁ,\nכִּי אֵין פְּתַלְתֹּל בָּם וְלֹא עִקֵּשׁ,\nהִתְהַלַּכְתִּי / אֹרְחוֹתֶיךָ,\nכִּי נִמְשַׁכְתִּי / בַּעְבוֹתֶיךָ\nהִנֵּה בְּךָ שִׂבְרִי וּמַאְוַיׇּי,\nאַתְּ צוּר לְבָבִי,/ אַתְּ מְקוֹר חַיׇּי,\nעֵינִי הֲדָרְךְ נִכְסְפָה לִרְאוֹת\nאַךְ זֹאת לְכָמֹנִי בְּלִי יֵאוֹת.\nעֵת נִכְסַפְתִּי / לִרְאוֹתֶיךָ-\nהִסְתּוֹפַפְתִּי אֶל בֵּיתֶךָ.\nוׇאֶסְבְּלָה סֵבֶל עֲווֹן עַמִּי\nוָאֵט אֱלֵי עֹל סֻבָּלוֹ שִׁכְמִי,\nלֹא אֶפְרְשָׂה כַפַּי פְּנֵי קֵל זָר,\nכִּי לֹא בְזוּלָתְךָ אֲנִי נֶעְזָר.\nאִם נֶעְבַּדְתִּי / זוּלָתֶךָ.\nדּוֹדִי, אֲשֶׁר יָדִי בְּךָ תָרוֹם,\nדַּלּוּ לְךָ עֵינַי אֱלֵי מָרוֹם,\nעֻזִּי וּמָעֻזִּי בְּךָ סֶלָה,\nהֵן תִּקְטְלֵנִי - לָךְ אֲיַחֵלָה!\nהֵן קִבַּלְתִּי / עֶבְרָתֶךָ –\nכֵּן יִחַלְתִּי / חֶמְלָתֶךָ!\nהִתְאַמְּצָה נַפְשִׁי בְּעַבְדוּתְךָ,\nוַתַּחֲזֵק בִּכְנַף יְדִידוּתְךָ,\nכֹּל עָבְרוּ עָלַי חֲרוֹנֶיךָ-\nשָׁכְחָה נַפְשִׁי רְצוֹנֶךָ,\nהִתְחַזַּקְתִּי / בִּבְרִיתֶךָ,\nמָה אָהַבְתִּי / תוֹרָתֶךָ"
        }
    ],
    "Wonders_of_Creation": [
        {
            "period": "firstPeriod",
            "name": "גבורת גשמים / ר' שלמה בן גבירול",
            "song": "וְרוּחַ שֻׁלְּחָה בֵּין מִפְלְשֵׂי עָב\nוּפָרַשׂ עַל פְּנֵי סַהַר אֲפָרוֹ,\nוְשַׁחַק הֶעֱטָה קַדְרוּת,\nוְסַהַר כְּאִלּוּ מֵת, וְהֶעָנָן קְבָרוֹ,\nוְלָבַשׁ לַיְלָה שִׁרְיוֹן אֲפֵלָה,\nוְרַעַם בַּחֲנִית בָּרָק דְּקָרוֹ\nוּבָכוּ אַחֲרָיו עָבֵי שְׁחָקִים..."
        },
        {
            "period": "firstPeriod",
            "name": "ראה שמש / ר' שלמה אבן גבירול",
            "song": "רְאֵה שֶׁמֶשׁ לְעֵת עֶרֶב אֲדֻמָּה\nכְּאִלּוּ לָבְשָׁה תּוֹלָע לְמִכְסֵה,\nתְּפַשֵּׁט פַּאֲתֵי צָפוֹן וְיָמִין\nוְרוּחַ -יָם בָּאַרְגָּמָן תְּכַסֶּה,\nוְאֶרֶץ - עָזְבָה אוֹתָהּ עֲרוּמָה\nבְּצֵל הַלַּיְלָה תָּלִין וְתֶחְסֶה,\nוְהַשַּׁחַק אֲזַי קָדַר, כְּאִלּוּ\nבְּשַׂק עַל מוֹת יְקוּתִיאֵל מְכֻסֶּה."
        },
        {
            "period": "firstPeriod",
            "name": "כתב סתיו / ר' שלמה אבן גבירול",
            "song": "כְּתַב סְתָיו בִּדְיוֹ מְטָרָיו וּבִרְבִיבָיו\nוּבְעֵט בְּרָקָיו הַמְּאִירִים וְכַף עָבָיו\nמִכְתַּב עֲלֵי גַּן מִתְּכֵלֶת וְאַרְגָּמָן-\nלֹא נִתְכְּנוּ כָהֵם לְחוֹשֵׁב בְּמַחְשָׁבָיו.\nלָכֵן בְּעֵת חָמְדָה אֲדָמָה פְּנֵי שַׁחַק,\nרִקְמָה עֲלֵי בַּדֵּי עֲרוּגוֹת כְּכוֹכָבָיו."
        },
        {
            "period": "firstPeriod",
            "name": "כתונת פסים / ר' משה אבן עזרא",
            "song": "כָּתוֹנוֹת פַּסִּים לָבַשׁ הַגַּן, וּכְסוּת רִקְמָה מַדֵּי דִשְׁאוֹ\nוּמְעִיל תַּשְׁבֵּץ עָטָה כָּל - עֵץ, וּלְכָל עַיִן הֶרְאָה פִּלְאוֹ\nכָּל צִיץ חָדָשׁ לִזְמַן חֻדַּשׁ, יָצָא שׂוֹחֵק לִקְרַאת בּוֹאוֹ\nאַךְ לִפְנֵיהֶם שׁוֹשָׁן עָבַר, מֶלֶךְ, כִּי עַל הוּרַם כִּסְּאוֹ\nיָצָא מִבֵּין מִשְׁמָר עָלָיו, וִישַׁנֶּה אֶת בִּגְדִי כִּלְאוֹ\nמִי לֹא יִשְׁתֶּה יֵינוֹ עָלָיו, הָאִישׁ הַהוּא יִשָּׂא חֶטְאוֹ"
        },
        {
            "period": "firstPeriod",
            "name": "על הגשם / ר' משה אבן עזרא",
            "song": "א.\nחֶסֶד גָּמַל אוֹתָם גֶּשֶׁם,\nכִּי הוֹצִיאָם מֵעַפְרוּתָם\nוּלְאַט גִּדֵּל לָהֶם גֶּשֶׁם\nב.\nהִנֵּה הָעָב הֵינִיק הַגַּן\nוּתְלָמָיו שָׁת כַּאֲבַק שַׁחַק\nעַד כִּי שָׁחֲקוּ פִּיּוֹת צִיצָיו\nבְּעֵת בָּכוּ עֵינֵי שַׁחַק\nג.\nמָטָר שַׁחַק בְּעֵת רִדְתּוֹ\nפְּנֵי הַגַּן לְאַט שִׁוָּה\nוְעַל פָּנָיו כְּסוּת פַּסִּים\nוּמֶשִׁי הַזְּמַן שִׁוָּה\nוְנָשָׂא כָּל שְׁתִיל פִּרְיוֹ\nוְלֹא כַּחַשׁ וְלֹא שִׁוָּה"
        }
    ]
}